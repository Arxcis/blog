# Kjempesuksessen elektriske sparkesykler

## Privatfinansiert

Ikke en eneste krone av skattebetalerene sine penger har gått til spillet. Sparkesyklene er så billige å produsere at investorene til selskapene er mer en villige til å ta hele investeringskostnaden for gildet. 

## Plassbruk

1 vanlig parkeringsplass har plass til 10 sparkesykler. Sparkesykler har fått kritikk for å ta opp unødvendig plass i og rundt populære samlingssteder. Da må jeg spørre, hadde det vert de samme overskriftene om en hadde byttet ut alle sparkesyklene med vanlige sykler? Hva er alternativet? Hvorfor er det slik at bilder fra Amsterdam og København som viser destinasjoner som renner over av sykler blir fremhevet som en utopi (ikke sykkelkaos), og noe vil ønsker å få til i Norge også, men når det samme skjer i Norge med sparkesykler på Tjuvholmen eller Bygdøy, så er det kaos. Så må vi ha forbud. Så må vi ha bøter. Hvorfor dette harde skillet mellom sparkesykler og vanlig sykler? Begge transportmidler oppnår jo det samme. Utslippsfri transport i lokalmiljøet. Økt mobilitet. Mindre bilisme.


## Dekningsgrad

De offentlig finansierte sykkeldelings tilbudene (f.eks Oslo bysykkel), har etterhvert fått en god dekning. De fleste innenfor ring 3 i Oslo bor 500m eller mindre fra et sykkelstativ. Dette er greit nok for de fleste, men Oslo bysykkel er ikke i nærheten av dekningsgraden som sparkesykkeltjenestene er i stand til å tilby. 9 av 10 ganger, når eg går ut døra av hvilken som helst bygård i Oslo, finner jeg en sparkesykkel innenfor 50-100m. Sparkesykklene slår ikke bare Oslo bysykkel ned i støvlene, men de klarer ganske ofte å slå det å ha egen bil, i hvor langt en må gå for å komme i gang med reisen sin. 

## Pris - eller "cost-per-kilometer"

I det meste av transportøkonomiske vurderinger så er det et enkelt tall som gjelder - nemlig cost-per-kilometer. Hvor mye koster det å drive et individ 1 kilometer fremover. På dette punktet er sparkesykler uslåelig.  

## Trygghet

Mye av debatten rundt sparkesykler foregår rundt hvor mye skader som foregår. Det er klart det er en del skader som blir forårsaket. Likvel vil jeg påpeket at det er hastighet som er den største årsaker til skader i trafikken, og når det gjelder hastighet så er sparkesykler veldig ufarlige. De fleste sparkesyklene har en maksgrense på 20 km/t. Det er en veldig beroligende tanke. En Audi E-tron har en maksgrense på 255 km/t. Om noen ga meg dilemmaet: "Om du måtte velge, hva ønsker du mer av på norske veier? Elektriske biler? Eller elektriske sparkesykler?", da hadde valget vert enkelt.