
# Web app developers, call to arms!

Når det gjeld web-apps på mobil:

Slik eg ser det så er web-teknologiar ei samling av teknologiar som "alle" plattformer er samde om. Native SDK-ar inkluderar teknologiar som ikkje er standardiserte enno. 

Eg meinar at som web-app utviklar so har ein ei slags moralsk plikt til å ta i bruk dei web-teknologiane som er tilgjengelege i størst mulig grad. Ikkje fordi at ein på død og liv skal forsøka å emulera native-experience, men fordi ein ønskjer å promotera og visa at opne standarder som web faktisk er etterspurt, at dei trengs, at dei faktisk blir brukt. 

Mykje arbeid vert lagt ned kvart år for å verta samde om nokre universelle teknologiar. For at ikkje arbeidet skal vera for gjeves, treng me web-app utviklarar å vera frampå - å ligga på the bleeding edge - sjølv om det gjer litt vondt.

Eg ønskjer at eit sterkt norsk fagmijø for web-excellence skal veksa fram. Nokon må gå foran og visa at React Native mange gongar er unødvendig. Folk treng å sjå det i produksjon.

90% av årsaka til at React Native veks og veks, er pga. setningen "Facebook brukar det. Instagram brukar det.".